REGULAMIN


Regulamin korzystania z programu edukacyjnego Diagnosta EDU


1. Postanowienia ogólne

1.1. Niniejszy Regulamin określa zasady korzystania z programu Diagnosta EDU - dalej: "Aplikacja". Korzystając z Aplikacji, Użytkownik akceptuje wszystkie warunki Regulaminu, w tym zasady ochrony danych osobowych oraz postanowienia licencyjne.

1.2. Regulamin podlega prawu polskiemu i został sporządzony zgodnie z obowiązującymi przepisami, w tym ustawą o prawach konsumenta oraz Rozporządzeniem RODO⁽¹⁾.

1.3. Załącznikami do niniejszego Regulaminu są: Polityka Prywatności, Wymagania Techniczne i Licencja Końcowego Użytkownika. Załączniki stanowią integralną część Regulaminu i są dostępne w tej samej formie i miejscu co dokument główny.

1.4. Administratorem danych osobowych oraz podmiotem odpowiedzialnym za udostępnienie i obsługę Aplikacji jest osoba fizyczna – Damian Kuliś, zamieszkały przy ul. Jarosława Dąbrowskiego 18/6, 02-561 Warszawa.

1.5. Damian Kuliś działa nierejestrowo, wyłącznie we własnym imieniu, pod niezarejestrowaną nazwą KULJO APPS, nie prowadząc działalności gospodarczej w rozumieniu przepisów ustawy Prawo przedsiębiorców (Dz.U. 2018 poz. 646).


2. Definicje

2.1. Użyte w Regulaminie określenia oznaczają:

2.1.1. Regulamin – niniejszy dokument określający zasady korzystania z Aplikacji.

2.1.2. Aplikacja – program edukacyjny „Diagnosta EDU” dostępny na urządzenia mobilne oraz komputery stacjonarne, udostępniany na warunkach określonych w Regulaminie.

2.1.3. Dostawca – osoba fizyczna Damian Kuliś, działająca nierejestrowo, wyłącznie we własnym imieniu, pod niezarejestrowaną nazwą KULJO APPS, odpowiedzialna za udostępnienie i utrzymanie Aplikacji.

2.1.4. Użytkownik – każda osoba fizyczna korzystająca z Aplikacji na zasadach określonych w Regulaminie.

2.1.5. Urządzenie – elektroniczne urządzenie końcowe należące do Użytkownika, umożliwiające instalację i korzystanie z Aplikacji, w szczególności: smartfon, tablet, komputer stacjonarny lub laptop.

2.1.6. Postać – fikcyjne konto użytkownika, tworzone i zapisywane wyłącznie lokalnie na Urządzeniu należącym do Użytkownika.


3. Wymagania techniczne

3.1. Aby korzystać z Aplikacji, Użytkownik powinien dysponować Urządzeniem spełniającym wymagania techniczne, które zostały opisane poniżej. 

3.2. Minimalne wymagania techniczne dla Urządzeń opisuje Załącznik nr 3.

3.3. Zalecane wymagania techniczne dla Urządzeń opisuje Załącznik nr 3.

3.4. Jeżeli Urządzenie nie spełnia powyższych minimalnych wymagań, mogą wystąpić błędy wizualne podczas korzystania z Aplikacji, a jej działanie może być spowolnione lub przerywane w dowolnym momencie.

3.5. Aplikacja wymaga dostępu do niektórych istotnych funkcji systemowych Urządzenia:

3.5.1. Transmisja danych, czyli dostęp do Internetu.

3.5.2. Powiadomienia systemowe – przy czym nie jest to wymagane obligatoryjnie, ale brak dostępu Aplikacji do powiadomień na Urządzeniu może ograniczać działanie niektórych funkcji Aplikacji.

3.6. Pełna treść wymagań technicznych dla wszystkich systemów operacyjnych Urządzeń, na których może być zainstalowana Aplikacja, znajduje się w Załączniku nr 3 do niniejszego Regulaminu.


4. Dystrybucja i instalacja

4.1. Dostawca udostępnia Aplikację wyłącznie za pośrednictwem autoryzowanych i oficjalnych kanałów dystrybucji natywnych dla danego systemu operacyjnego Urządzenia. Są to wyłącznie następujące platformy: 

Android – sklep Google Play,
iOS – sklep App Store,
macOS – sklep App Store,
Windows – sklep Microsoft Store,
Linux – platforma Flatpak.

4.2. Użytkownicy ponoszą wszelkie koszty transmisji danych związane z pobraniem, instalacją, uruchomieniem i korzystaniem z Aplikacji, zgodnie z warunkami umów zawartych z operatorami telekomunikacyjnymi lub innymi dostawcami Internetu.

4.3. Dostawca nie ponosi odpowiedzialności za wysokość opłat naliczanych przez operatorów lub dostawców Internetu z tytułu transmisji danych niezbędnej do korzystania z Aplikacji.

4.4. Po zainstalowaniu i pierwszym uruchomieniu Aplikacji Użytkownik jest zobowiązany do zapoznania się z treścią niniejszego Regulaminu oraz jego akceptacji. Brak akceptacji uniemożliwia korzystanie z funkcjonalności Aplikacji.


5. Sposób działania

5.1. Aplikacja Diagnosta EDU to program edukacyjny, którego celem jest pomoc kandydatom na diagnostów stacji kontroli pojazdów w przygotowaniach do egzaminu teoretycznego.

5.2. Cel ten realizowany jest poprzez interaktywny system nauki, oparty na autorskiej bazie pytań, przygotowanej na podstawie licznych aktów prawnych, których znajomość jest niezbędna w pracy diagnosty SKP.

5.3. Poniżej znajduje się krótki opis działania programu:

5.3.1. Użytkownik może utworzyć Postać, jednak nie jest to wymagane do korzystania z Aplikacji.

5.3.2. Utworzenie Postaci umożliwia dostęp do zaawansowanych statystyk oraz programu motywacyjnego.

5.3.3. Użytkownik może rozwiązywać testy składające się z pogrupowanych pytań oraz odpowiadać na losowe pytania w trybie nauki.

5.3.4. Możliwe jest przeglądanie udzielonych odpowiedzi, zapisywanie ukończonych testów oraz oznaczanie ważnych pytań.

5.3.5. Postępy w nauce można śledzić dzięki szczegółowym statystykom i funkcji wskaźnika przerobienia materiału.

5.3.6. Statystyki są anonimowe i nie pozwalają na identyfikację Użytkownika jako osoby fizycznej.

5.3.7. Po utworzeniu Postaci: Użytkownik zdobywa punkty doświadczenia, awansuje na kolejne poziomy i odblokowuje specjalne osiągnięcia.

5.3.8. Aplikacja umożliwia przeglądanie wybranych aktów prawnych (wymagane połączenie z Internetem) oraz dostęp offline do bazy pytań, poprawnych odpowiedzi i ich podstaw prawnych.

5.3.9. Można również włączyć lokalne powiadomienia na Urządzeniu, przypominające o nauce do egzaminu.

5.4. Dostawca zastrzega sobie prawo do wprowadzania zmian w funkcjonalności Aplikacji, w tym dodawania, modyfikowania lub usuwania wybranych funkcji.

5.5. Wprowadzone zmiany mogą wpływać na sposób działania Aplikacji, jednak nie będą naruszać jej podstawowego charakteru jako programu edukacyjnego.


6. Postać – konto użytkownika

6.1. Utworzenie Postaci nie jest wymagane do ogólnego korzystania z Aplikacji. Daje jednak dostęp do wielu funkcji zarezerwowanych jedynie dla Użytkowników, którzy utworzyli swoją Postać w Aplikacji.

6.2. Przy tworzeniu i korzystaniu z Postaci obowiązują poniższe zasady:

6.2.1. Postać służy wyłącznie do celów rozrywkowych uzupełniających edukacyjny charakter Aplikacji.

6.2.2. Tworząc dowolną Postać, Użytkownik nie musi podawać jakichkolwiek prawdziwych danych osobowych.

6.2.3. Użytkownik, tworząc nazwę Postaci, nie powinien używać słów lub nazw własnych uznawanych powszechnie za wulgarne, obraźliwe lub niestosowne.

6.2.4. Podczas tworzenia nazwy Postaci zabronione jest wykorzystywanie przez Użytkownika danych osobowych osób trzecich, których jest świadomy.

6.2.5. Użytkownik, tworząc 5-cyfrowe hasło PIN dla Postaci, nie powinien używać kombinacji cyfr, której używa we wrażliwych miejscach (bank, poczta, urzędy).

6.2.6. Hasło PIN wymagane jest jedynie do usunięcia Postaci. Nie służy do logowania się do Postaci.

6.2.7. Hasło PIN jest szyfrowane na Urządzeniu i nie jest przetwarzane poza Urządzeniem.

6.2.8. W przypadku utracenia dostępu do hasła PIN umożliwiającego usunięcie Postaci, jego odzyskanie jest niemożliwe.

6.2.9. Użytkownik może posiadać w danym momencie tylko jedną Postać w Aplikacji.

6.2.10. Wszystkie dane związane z utworzeniem i obsługą Postaci są zapisywane wyłącznie lokalnie na Urządzeniu.

6.2.11. Dostawca nie ma możliwości uzyskania zdalnego dostępu do danych dotyczących Postaci.

6.2.12. Usunięcie Postaci za pomocą kodu PIN powoduje wykasowanie z Urządzenia wszystkich danych i statystyk dotyczących Postaci.

6.2.13. Dokonanie usunięcia Postaci nie jest uważane jako zaprzestanie korzystania z Aplikacji.

6.2.14. Dostawca nie ponosi odpowiedzialności za utratę danych związanych z Postacią w przypadku ich usunięcia lub awarii Urządzenia.

6.3. Wizerunki osób wykorzystywane do tworzenia Postaci w Aplikacji nie przedstawiają prawdziwych osób i zostały wygenerowane przy użyciu narzędzi sztucznej inteligencji.


7. Bezpłatny charakter aplikacji

7.1. Aplikacja Diagnosta EDU jest całkowicie bezpłatna i nie zawiera żadnych subskrypcji ani mikropłatności.

7.2. Wszystkie funkcje są dostępne dla Użytkowników bez konieczności uiszczania opłat.

7.3. Aplikacja jest i pozostaje całkowicie bezpłatna dla Użytkowników tak długo, jak jest udostępniana przez obecnego Dostawcę.


8. Kontakt i pomoc techniczna

8.1. W przypadku zauważenia problemów z Aplikacją, każdy Użytkownik może skontaktować się z Dostawcą pod adresem mailowym:  kuljoapps@gmail.com

8.2. Opcjonalną i niewymaganą formą kontaktu jest wiadomość SMS lub połączenie telefoniczne na numer komórkowy należący do Dostawcy⁽²⁾:  +48 600 130 255

8.3. Dostawca zastrzega maksymalny czas na odpowiedź do 7 dni roboczych od momentu dokonania zgłoszenia przez Użytkownika.

8.4. Zgłoszenie dotyczące Aplikacji powinno zawierać co najmniej poniższy zestaw danych:

System operacyjny Urządzenia
Model Urządzenia (przybliżony)
Krótki opis problemu
Data wystąpienia błędu

8.5. Dostawca zastrzega sobie prawo do nieuwzględnienia zgłoszeń, które są nieczytelne, niepełne, zawierają treści obraźliwe lub nie dotyczą działania Aplikacji.


9. Prywatność i ochrona danych

9.1. Aplikacja została zaprojektowana z poszanowaniem prywatności Użytkowników i działa w sposób maksymalnie ograniczający przetwarzanie danych osobowych.

9.2. Aplikacja po zainstalowaniu na Urządzeniu:

9.2.1. Nie wymaga podawania żadnych prawdziwych danych.

9.2.2. Wszystkie dane dotyczące Postaci przechowuje wyłącznie lokalnie na Urządzeniu.

9.2.3. Nie przeprowadza żadnej ukrytej analizy Użytkowników pod kątem profilowania zachowań.

9.3. Aplikacja wymaga dostępu do Internetu tylko do:

9.3.1. Pobierania ważnych wymaganych aktualizacji.

9.3.2. Podglądu i pobierania wyselekcjonowanej listy aktów prawnych.

9.3.3. Umożliwienia kontaktu pomiędzy Użytkownikiem a Dostawcą.

9.4. Jedynymi danymi Użytkownika, które mogą zostać przekazane Dostawcy, są dane podane w dobrowolnych zgłoszeniach kontaktowych wysyłanych przez Użytkownika (e-mail lub SMS).

9.5. Dane osobowe Użytkownika, przesyłane do Dostawcy podczas zgłoszenia błędu lub pomysłu na rozwój Aplikacji, powinny być ograniczone do minimum i obejmować jedynie niezbędne dane wymagane do udzielenia odpowiedzi na zgłoszenie.

9.6. Otrzymane dane osobowe Użytkownika będą wykorzystywane wyłącznie przez Dostawcę i tylko w celu udzielenia odpowiedzi na zgłoszenie, a następnie będą usuwane w ciągu 30 dni od daty zakończenia komunikacji z danym Użytkownikiem.

9.7. W przypadku zmian w Regulaminie w zakresie przetwarzania danych osobowych, Użytkownicy zostaną o tym powiadomieni z 14-dniowym wyprzedzeniem.

9.8. Pełna treść Polityki Prywatności znajduje się poniżej i stanowi Załącznik nr 1 do niniejszego Regulaminu.


10. Odpowiedzialność

10.1. Dostawca sprawuje bieżący nadzór nad technicznym funkcjonowaniem Aplikacji i dokłada starań, aby działała poprawnie.

10.2. Aplikacja pełni funkcję pomocniczą w przygotowaniach do egzaminu na diagnostę stacji kontroli pojazdów, a Dostawca w żaden sposób nie gwarantuje zdania tego egzaminu.

10.3. Aplikacja udostępniana jest w stanie „takim, jakim jest”, bez gwarancji dostępności czy trwałej poprawności działania.

10.4. Dostawca nie ponosi odpowiedzialności m.in. za:

10.4.1. Błędy merytoryczne w pytaniach i odpowiedziach zawartych w Aplikacji.

10.4.2. Nieaktualność umieszczonej listy aktów prawnych oraz podstaw prawnych odpowiedzi na pytania.

10.4.3. Niezaliczenie egzaminu teoretycznego lub praktycznego na diagnostę stacji kontroli pojazdów.

10.4.4. Usługi, aplikacje i serwisy internetowe, których dostawcą są osoby trzecie.

10.4.5. Szkody i utracone korzyści będące skutkiem naruszenia przez Użytkownika praw osób trzecich.

10.4.6. Ograniczenia dostępności funkcji Aplikacji wynikające z usterek, prac konserwacyjnych, siły wyższej lub innych przyczyn niezależnych od Dostawcy.

10.4.7. Ograniczenia lub problemy techniczne w systemach operacyjnych Urządzeń, uniemożliwiające Użytkownikom korzystanie z części lub całości funkcji Aplikacji.

10.5. Użytkownik korzysta z Aplikacji dobrowolnie i na własną odpowiedzialność.

10.6. Ograniczenie odpowiedzialności określone w niniejszym Regulaminie nie dotyczy szkód wyrządzonych umyślnie ani w wyniku rażącego niedbalstwa Dostawcy.


11. Zakończenie użytkowania

11.1. Użytkownik może w dowolnym momencie zaprzestać korzystania z Aplikacji, w szczególności wówczas, gdy:

11.1.1. Nie akceptuje niniejszego Regulaminu lub jego zmian.

11.1.2. Nie dokonał akceptacji Regulaminu przy pierwszym uruchomieniu Aplikacji.

11.1.3. Aplikacja nie spełnia jego oczekiwań jako programu edukacyjnego.

11.2. Zaprzestanie korzystania z Aplikacji wymaga jej usunięcia z Urządzenia.

11.3. Aplikacja została zaprojektowana tak, aby proces jej deinstalacji usuwał z Urządzenia wszystkie dane dotyczące Aplikacji, w szczególności dane Postaci i postępy Użytkownika.


12. Postanowienia licencyjne

12.1. Aplikacja stanowi autorskie dzieło Dostawcy w zakresie formy i stylu kodu źródłowego oraz treści bazy pytań i odpowiedzi. Wszelkie prawa do tych elementów są zastrzeżone.

12.2. Kod źródłowy Aplikacji korzysta z bibliotek i narzędzi stron trzecich udostępnionych na podstawie różnych licencji open-source (m.in. MIT, Apache 2.0, BSD). Każda z tych bibliotek pozostaje własnością odpowiednich autorów, a ich wykorzystanie odbywa się zgodnie z warunkami określonymi w stosownych licencjach.

12.3. Lista wszystkich bibliotek zewnętrznych użytych w Aplikacji, wraz z pełną treścią ich licencji, znajduje się w Aplikacji, w sekcji: "Pomoc" –> "Licencje" –> "Zobacz wszystkie licencje".

12.4. Użytkownik ma prawo do korzystania z Aplikacji zgodnie z jej przeznaczeniem oraz w zakresie dozwolonego użytku osobistego przewidzianego w ustawie o prawie autorskim. 

12.5. Zabrania się komercyjnego wykorzystywania, modyfikacji lub odpłatnego rozpowszechniania całości lub istotnych części Aplikacji, z wyłączeniem przypadków przewidzianych w obowiązujących przepisach prawa lub wynikających z licencji komponentów open-source.

12.6. Pełna treść licencji Aplikacji, znajduje się w Załączniku nr 2 do niniejszego Regulaminu.


13. Dobrowolne wsparcie twórcy

13.1. Aplikacja jest bezpłatna, a Dostawca nie wymaga od Użytkownika uiszczania żadnych opłat za jej pobranie, instalację, uruchomienie oraz korzystanie z Aplikacji (patrz: Rozdział 7.).

13.2. Każdy Użytkownik, który chce wesprzeć twórcę Aplikacji (jednocześnie: Dostawcę), może to zrobić w pełni dobrowolnie, przekazując dowolną kwotę wsparcia finansowego za pośrednictwem serwisów „Patronite.pl" lub „BuyCoffee.to".

13.3. Poprawne linki do profilów twórcy Aplikacji na wymienionych serwisach znajdują się w Aplikacji, w sekcji: "Pomoc" –> "Więcej o nas" –> "Wsparcie".

13.4. Aplikacja w żaden sposób nie zachęca aktywnie Użytkownika (np. poprzez powiadomienia, wyskakujące okienka, wielokrotne wzmianki) do dokonywania jakichkolwiek wpłat pieniężnych lub innych form darowizny na rzecz Dostawcy.

13.5. Dostawca nie prowadzi jakiejkolwiek formy zorganizowanej zbiórki publicznej.

13.6. Wsparcie finansowe nie jest wymagane do korzystania z Aplikacji, nie wpływa na jej funkcjonalność ani dostępność oraz nie stanowi elementu umowy o świadczenie usług.


14. Zmiany w regulaminie

14.1. Dostawca zastrzega sobie prawo do zmiany niniejszego Regulaminu w dowolnym czasie i z dowolnych przyczyn. Zmiany Regulaminu obowiązują od momentu umieszczenia go w Aplikacji.

14.2. Informacja o zmianie Regulaminu zostanie udostępniona co najmniej 14 dni przed wprowadzeniem zmian.

14.3. Użytkownicy zostaną poinformowani o wprowadzonych zmianach po ponownym uruchomieniu procesu systemowego Aplikacji na Urządzeniu, które będzie miało dostęp do Internetu.

14.4. Każdy Użytkownik będzie miał możliwość zapoznania się ze zmianami do Regulaminu poprzez odpowiednią funkcję w Aplikacji, wraz ze wskazaniem najnowszych wprowadzonych zmian.

14.5. Jeżeli Użytkownik po zapoznaniu się ze zmianami wprowadzonymi do Regulaminu nie zaakceptuje ich postanowień, może skorzystać z przysługującego mu prawa do odstąpienia od umowy.

14.6. Za powyższe rozumie się niezwłoczne zaprzestanie korzystania z Aplikacji poprzez jej usunięcie z Urządzenia (patrz: Rozdział 11.).


15. Postanowienia końcowe

15.1. W sprawach nieuregulowanych niniejszym Regulaminem stosuje się przepisy prawa polskiego.

15.2. Dostawca zastrzega sobie prawo do wprowadzania aktualizacji do Aplikacji, których instalacja będzie niezbędna do dalszego korzystania z Aplikacji przez Użytkownika.

15.3. W przypadku stwierdzenia, że Użytkownik dopuszcza się działań zabronionych przez prawo lub Regulamin, narusza zasady współżycia społecznego bądź godzi w uzasadniony interes Dostawcy, w szczególności w jego dobre imię, Dostawca może podjąć wszelkie dozwolone prawem działania, w tym ograniczyć możliwość korzystania przez Użytkownika z Aplikacji.

15.4. Dostawca zastrzega sobie prawo zawieszenia działalności Aplikacji, w dowolnym czasie i z dowolnych przyczyn, a także prawo zmiany, wycofania lub dodania nowych usług świadczonych za jej pośrednictwem.

15.5. Nieważność któregokolwiek z postanowień niniejszego Regulaminu nie wpływa na ważność pozostałych jego zapisów, zgodnie z art. 58 § 3 ustawy – Kodeks cywilny.

15.6. Regulamin wchodzi w życie z dniem 27 czerwca 2025 roku.








Objaśnienia:

– Rozporządzenie Parlamentu Europejskiego i Rady (UE) 2016/679 z dnia 27 kwietnia 2016 r. w sprawie ochrony osób fizycznych w związku z przetwarzaniem danych osobowych i w sprawie swobodnego przepływu takich danych oraz uchylenia dyrektywy 95/46/WE (ogólne rozporządzenie o ochronie danych).

(2) – Koszt połączenia lub SMS pokrywa Użytkownik zgodnie z taryfą swojego operatora.




Załącznik nr 1
do Regulaminu „Diagnosta EDU” 


POLITYKA PRYWATNOŚCI



1. POSTANOWIENIA OGÓLNE

1.1. Niniejsza Polityka Prywatności określa zasady przetwarzania danych osobowych w związku z korzystaniem z programu edukacyjnego Diagnosta EDU (dalej: „Aplikacja”), zgodnie z:

Rozporządzeniem Parlamentu Europejskiego i Rady (UE) 2016/679 (dalej: „RODO”),
Ustawą o ochronie danych osobowych z dnia 10 maja 2018 r.,
Innymi obowiązującymi przepisami prawa polskiego i UE.

1.2. Administratorem danych jest osoba fizyczna Damian Kuliś, zamieszkały przy ul. Jarosława Dąbrowskiego 18/6, 02-561 Warszawa, działający nierejestrowo pod niezarejestrowaną nazwą KULJO APPS (dalej: „Administrator”). Kontakt bezpośredni do Administratora:

E-mail:  kuljoapps@gmail.com

Telefon*:  +48 600 130 255

1.3. Aplikacja ma charakter całkowicie bezpłatny, a Administrator nie prowadzi komercyjnej działalności gospodarczej.

* – Kontakt telefoniczny/SMS jest opcjonalny i służy wyłącznie wygodzie Użytkowników. Administrator nie nalega na tę formę komunikacji i nie ponosi odpowiedzialności za koszty połączeń zgodne z taryfą operatora.


2. ZAKRES I PODSTAWA PRZETWARZANIA DANYCH

2.1. Aplikacja nie zbiera ani nie przetwarza danych osobowych Użytkowników w sposób automatyczny, z wyjątkiem danych podanych dobrowolnie w zgłoszeniach kontaktowych.

2.2. Przetwarzane dane:

2.2.1. Dane kontaktowe – tylko w przypadku zgłoszeń wysłanych przez Użytkownika:

Adres e-mail,
Numer telefonu,
Dane personalne Użytkownika - nie są wymagane przez Administratora, ale może on je otrzymać z własnej woli Użytkownika.

2.2.2. Dane techniczne – wyłącznie w celu diagnozy problemów technicznych:

System operacyjny Urządzenia,
Model Urządzenia (przybliżony lub pełny).

2.3. Dane związane z „Postacią” (fikcyjnym kontem w Aplikacji) są przechowywane wyłącznie lokalnie na Urządzeniu, w pamięci podręcznej Aplikacji, bez przesyłania do Administratora.

2.4. Aplikacja nie gromadzi świadomie danych od Użytkowników poniżej 16 roku życia. 

2.5. W przypadku zgłoszeń wymagających podania danych osobowych (np. e-mail, numer telefonu), Użytkownicy poniżej 16 roku życia powinni uzyskać zgodę na kontakt od rodzica lub opiekuna prawnego.

2.6.  Podstawa prawna przetwarzania:

Art. 6 ust. 1 lit. b RODO (konieczność wykonania usługi) – dla odpowiedzi na zgłoszenia kontaktowe,
Art. 6 ust. 1 lit. f RODO (uzasadniony interes Administratora) – dla poprawy funkcjonalności Aplikacji i analizy błędów,
Art. 8 ust. 1 RODO (warunki wyrażenia zgody przez dziecko) – możliwe przypadki korzystania z Aplikacji przez dzieci.


3. CELE PRZETWARZANIA DANYCH

3.1. Dane przetwarzane są wyłącznie w celu:

Udzielenia odpowiedzi na zgłoszenia techniczne, pytania i pomysły dotyczące Aplikacji,
Poprawy działania Aplikacji,
Zapewnienia bezpieczeństwa Użytkownika.

3.2. Okres przechowywania:

Dane kontaktowe – do 30 dni od zakończenia komunikacji,
Dane techniczne (np. statystyki zgłoszonych błędów) – do 2 lat od otrzymania,
Treść merytoryczna zgłoszeń (np. pomysły na nowe funkcje) – do 5 lat od otrzymania.

3.3. Wszystkie dane są przechowywane nie dłużej niż jest to niezbędne do realizacji celów, dla których zostały zebrane, z zachowaniem pkt. 3.2.

3.4. Wszystkie otrzymane dane, które będą przechowywane dłużej niż 30 dni od zakończenia komunikacji z Użytkownikiem, będą przetwarzane wyłącznie po procesie anonimizacji.


4. BEZPIECZEŃSTWO DANYCH

4.1. Dane „Postaci”, czyli fikcyjnego konta Użytkownika:

Są szyfrowane odpowiednio do ryzyka (algorytm AES-256) i przechowywane wyłącznie lokalnie na Urządzeniu Użytkownika,
Nie podlegają migracji na serwery zewnętrzne,
Administrator nie ma do nich dostępu.

4.2. Dane kontaktowe Użytkowników przekazane Administratorowi:

4.2.1. Za pomocą poczty e-mail:

Przechowywane są w systemie poczty elektronicznej Google Gmail z dostępem ograniczonym wyłącznie do Administratora,
Dostęp do skrzynki pocztowej chroniony jest uwierzytelnianiem wieloskładnikowym.

4.2.2. Za pomocą SMS/połączenia na wskazany numer telefonu:

Przechowywane są w pamięci lokalnej urządzenia typu smartfon należącego wyłącznie do Administratora,
Urządzenie posiada najnowsze aktualizacje producenta dotyczące zabezpieczeń,
Dostęp do urządzenia chroniony jest uwierzytelnianiem dwuskładnikowym, w tym osobistą biometrią Administratora.

4.2.3. Powinny ograniczać się do niezbędnego minimum, umożliwiającego prawidłowy kontakt pomiędzy Administratorem i Użytkownikiem.

4.3. Środki techniczne stosowane w celu zapewnienia bezpieczeństwa danych:

Regularna zmiana haseł dostępu do klienta poczty oraz urządzeń Administratora,
Bieżące aktualizacje oprogramowania urządzeń przechowujących dane,
Zapewnianie braku dostępu osób postronnych do danych kontaktowych,
Anonimizacja wszystkich danych po upływie 30 dni od zakończenia komunikacji,
Monitorowanie prób nieautoryzowanego dostępu do danych lub urządzeń.

4.4. W przypadku naruszenia ochrony danych osobowych Administrator podejmie działania zgodnie z art. 33-34 RODO, w tym powiadomi Użytkowników za pomocą dostępnych mu kanałów komunikacji, a także PUODO, jeśli będzie to wymagane.


5. PRAWA UŻYTKOWNIKÓW

5.1. Podanie danych kontaktowych przez Użytkownika jest całkowicie dobrowolne, ale może być niezbędne do udzielenia odpowiedzi lub rozwiązania zgłoszonego problemu

5.2. Użytkownik ma prawo do:

Dostępu do swoich danych (art. 15 RODO),
Sprostowania lub usunięcia danych (art. 16-17 RODO),
Ograniczenia przetwarzania (art. 18 RODO),
Przenoszenia danych (art. 20 RODO) – o ile ma to zastosowanie,
Wniesienia sprzeciwu (art. 21 RODO),
Cofnięcia zgody (art. 13 RODO),
Wniesienia skargi do Prezesa Urzędu Ochrony Danych Osobowych (PUODO).

5.3. Żądania należy kierować na adres e-mail:  kuljoapps@gmail.com

5.4. Administrator zobowiązuje się niezwłocznie odpowiadać na wszystkie prawidłowo złożone żądania Użytkowników dotyczące ich praw wynikających z RODO, z zachowaniem maksymalnego 30-dniowego czasu na odpowiedź.


6. PLIKI COOKIES I TECHNOLOGIE ŚLEDZĄCE

6.1. Aplikacja podczas działania nie używa technologii plików cookies.

6.2. Zastosowane w Aplikacji mechanizmy śledzenia aktywności działają wyłącznie lokalnie na Urządzeniu i nie przekazują zebranych danych na serwery zewnętrzne, a w szczególności do Administratora.

6.3. Wymagany dostęp do Internetu służy wyłącznie do:

Instalacji Aplikacji na Urządzeniu,
Pobierania aktualizacji,
Przeglądania i pobierania wyselekcjonowanej listy aktów prawnych,
Kontaktu pomiędzy Administratorem a Użytkownikiem, jeśli ten wybierze taką formę.

6.4. Dane osobowe Użytkowników nie są przekazywane przez Administratora poza Europejski Obszar Gospodarczy (EOG), z wyjątkiem sytuacji, w których wynika to z użycia usług zewnętrznych dostawców poczty elektronicznej (np. Google LLC). W takich przypadkach dane mogą być przekazywane do państw trzecich (np. USA), ale wyłącznie na podstawie odpowiednich mechanizmów prawnych zapewniających ich bezpieczeństwo, zgodnie z art. 46 RODO, w tym standardowych klauzul ochrony danych zatwierdzonych przez Komisję Europejską.


7. POSTANOWIENIA KOŃCOWE

7.1. Administrator zastrzega sobie prawo do aktualizacji Polityki Prywatności. Użytkownicy zostaną powiadomieni z 14-dniowym wyprzedzeniem przez:

Komunikat w Aplikacji, niemożliwy do przeoczenia dla Użytkownika po ponownym uruchomieniu procesu systemowego Aplikacji na Urządzeniu, które będzie miało dostęp do Internetu.
Wiadomość e-mail (tylko jeśli adres został podany w zgłoszeniu).

7.2. W przypadku braku akceptacji zmian, Użytkownik powinien usunąć Aplikację z Urządzenia.

7.3. Polityka Prywatności wchodzi w życie 27 czerwca 2025 r.




Kontakt w sprawach ochrony danych:
 Damian Kuliś ul. Jarosława Dąbrowskiego 18/6, 02-561 Warszawa E-mail: kuljoapps@gmail.com
Tel: +48 600 130 255




Załącznik nr 2
do Regulaminu „Diagnosta EDU” 


LICENCJA KOŃCOWEGO UŻYTKOWNIKA



1. POSTANOWIENIA OGÓLNE

1.1. Niniejsza Licencja Końcowego Użytkownika (dalej: „Licencja”) stanowi prawnie wiążącą umowę pomiędzy Użytkownikiem a Twórcą (jednocześnie: Dostawcą) programu edukacyjnego Diagnosta EDU (dalej: „Aplikacja”).

1.2. Twórcą Aplikacji jest osoba fizyczna – Damian Kuliś, który działa nierejestrowo, wyłącznie we własnym imieniu, pod niezarejestrowaną nazwą KULJO APPS, nie prowadząc działalności gospodarczej w rozumieniu przepisów ustawy Prawo przedsiębiorców. Jednocześnie, Twórca jest również Dostawcą Aplikacji, czyli podmiotem odpowiedzialnym za jej udostępnienie i obsługę.

1.3. Akceptując niniejszą Licencję, Użytkownik potwierdza, że zapoznał się z jej treścią, zrozumiał warunki korzystania z Aplikacji i zobowiązuje się ich przestrzegać.

1.4. Licencja wchodzi w życie z chwilą dokonania instalacji i uruchomienia Aplikacji na Urządzeniu oraz zaznaczenia oddzielnego pola „checkbox” przed pierwszym skorzystaniem z Aplikacji.


2. ZAKRES UDZIELONEJ LICENCJI

2.1. Dostawca udziela Użytkownikowi niewyłącznej, niezbywalnej, nieprzenoszalnej i niekomercyjnej licencji na korzystanie z Aplikacji wyłącznie na warunkach określonych w Regulaminie i niniejszym dokumencie.

2.2. Licencja obejmuje wyłącznie korzystanie z Aplikacji w sposób przewidziany jej funkcjonalnością oraz opisany w Regulaminie.

2.3. Licencja nie obejmuje prawa do:

2.3.1. Modyfikowania, dekompilacji, dezasemblacji lub pozyskiwania kodu źródłowego Aplikacji, z zastrzeżeniem praw Użytkownika wynikających z art. 75 ustawy o prawie autorskim i prawach pokrewnych, w szczególności:

prawa do dekompilacji w celu osiągnięcia interoperacyjności (art. 75 ust. 2 pkt 3),
prawa do badania funkcjonalności programu (art. 75 ust. 2 pkt 2),
prawa do poprawiania błędów, jeżeli jest to niezbędne do korzystania z programu (art. 75 ust. 1).

2.3.2. Komercyjnego wykorzystywania Aplikacji, innego niż dozwolony użytek osobisty.

2.3.3. Redystrybucji, wypożyczania, sublicencjonowania lub udostępniania Aplikacji osobom trzecim, z wyjątkiem sytuacji, gdy wynika to z bezwzględnie obowiązujących przepisów prawa.


3. PRAWA AUTORSKIE I WŁASNOŚĆ INTELEKTUALNA

3.1. Aplikacja jest chroniona przepisami prawa autorskiego. Prawa do Aplikacji oraz jej elementów, takich jak: baza pytań i odpowiedzi oraz kod źródłowy, przysługują wyłącznie Twórcy.

3.2. Aplikacja korzysta z bibliotek i komponentów osób trzecich udostępnionych na podstawie licencji open-source (m.in. MIT, Apache 2.0, BSD). Pełna lista tych komponentów znajduje się w Aplikacji w sekcji: "Pomoc" –> "Licencje" –> "Zobacz wszystkie licencje".

3.3. Prawa autorskie do poszczególnych komponentów open-source pozostają przy ich autorach, a ich wykorzystanie odbywa się na zasadach określonych w odpowiednich licencjach.

3.4. Dostawca informuje, iż nie prowadzi redystrybucji wspomnianych bibliotek i komponentów open-source, a jedynie zostały one użyte jako narzędzie lub zależność binarna do utworzenia pliku końcowego Aplikacji.

3.5. Żaden kod źródłowy komponentów, których autorami są osoby trzecie, nie został zmodyfikowany przez Twórcę.


4. OGRANICZENIE ODPOWIEDZIALNOŚCI

4.1. Aplikacja jest dostarczana w stanie „takim, jakim jest” („as-is”), bez jakiejkolwiek gwarancji, wyraźnej lub dorozumianej, w szczególności co do przydatności do określonego celu lub zgodności z oczekiwaniami Użytkownika.

4.2. Dostawca nie gwarantuje, że Aplikacja będzie wolna od błędów lub przerw w działaniu, ani że jej zawartość (np. baza pytań, podstawy prawne) będzie zawsze aktualna i zgodna z obowiązującym stanem prawnym.

4.3. Użytkownik korzysta z Aplikacji na własną odpowiedzialność. Dostawca nie ponosi odpowiedzialności za jakiekolwiek szkody bezpośrednie, pośrednie lub wynikowe, które mogą być skutkiem używania Aplikacji przez Użytkownika. 

4.4. Szczegółowe warunki ograniczenia odpowiedzialności opisuje punkt Rozdział 10. Regulaminu Aplikacji, którego integralną częścią jest niniejsza Licencja.

4.5. Ograniczenie odpowiedzialności określone w niniejszej Licencji nie dotyczy szkód wyrządzonych umyślnie ani w wyniku rażącego niedbalstwa Dostawcy.


5. OBOWIĄZKI UŻYTKOWNIKA

5.1. Użytkownik zobowiązuje się do korzystania z Aplikacji w sposób zgodny z obowiązującym prawem, zasadami współżycia społecznego oraz niniejszą Licencją i Regulaminem.

5.2. Zabrania się wykorzystywania Aplikacji do jakichkolwiek celów niezgodnych z jej edukacyjnym charakterem, w szczególności celów komercyjnych.


6. CZAS TRWANIA LICENCJI

6.1. Licencja obowiązuje przez czas nieokreślony, chyba że:

Użytkownik usunie Aplikację z urządzenia,
Dostawca zakończy udostępnianie Aplikacji,
Użytkownik naruszy istotne postanowienia niniejszej Licencji.

6.2. W przypadku istotnego naruszenia Licencji przez Użytkownika (w szczególności: użycie w celach komercyjnych, odpłatne udostępnianie osobom trzecim), Dostawca może wypowiedzieć Licencję ze skutkiem natychmiastowym.

6.3. Przy użyciu dostępnych kanałów komunikacji, Dostawca poinformuje Użytkownika o przyczynie wypowiedzenia i umożliwi uprzednie usunięcie naruszenia, jeśli takie działanie będzie uzasadnione.

6.4. Jeżeli nastąpi zakończenie obowiązywania Licencji, Użytkownik jest zobowiązany do niezwłocznego zaprzestania korzystania z Aplikacji oraz jej usunięcia z Urządzenia.


7. NARUSZENIE LICENCJI I SANKCJE

7.1. Naruszenie przez Użytkownika istotnych postanowień niniejszej Licencji, w szczególności działania takie jak: 

Nieuprawnione odpłatne rozpowszechnianie Aplikacji,
Niezgodna z prawem modyfikacja kodu źródłowego Aplikacji, 
Komercyjne wykorzystywanie Aplikacji, wykraczające poza dozwolony użytek osobisty,
Dekompilacja kodu i udostępnianie go osobom trzecim w sposób niezgodny z prawem;

może skutkować podjęciem przez Dostawcę działań prawnych, takich jak:

Niezwłoczne wypowiedzenie Licencji,
Dochodzenie przez Dostawcę roszczeń cywilnoprawnych,
Zgłoszenie rażących naruszeń odpowiednim organom ścigania.

7.2. W przypadku naruszenia praw do komponentów open-source użytych w Aplikacji, odpowiedzialność z tego tytułu ponosi Użytkownik, który naruszenia dokonał.


8. POSTANOWIENIA KOŃCOWE

8.1. Niniejsza Licencja podlega prawu polskiemu. W sprawach nieuregulowanych zastosowanie mają odpowiednie przepisy ustawy o prawie autorskim i prawach pokrewnych oraz Kodeksu cywilnego.

8.2. Jeżeli jakiekolwiek postanowienie niniejszej Licencji okaże się nieważne lub nieskuteczne, nie wpływa to na ważność pozostałych postanowień.




Załącznik nr 3
do Regulaminu „Diagnosta EDU” 


WYMAGANIA TECHNICZNE



POSTANOWIENIA OGÓLNE

1.1. Niniejszy dokument określa minimalne i zalecane wymagania techniczne niezbędne do poprawnego działania programu edukacyjnego Diagnosta EDU (dalej: „Aplikacja”) na różnych systemach operacyjnych i Urządzeniach.

1.2. Wymagania mogą ulec zmianie w przypadku aktualizacji Aplikacji. Użytkownik zostanie poinformowany o zmianach zgodnie z Rozdziałem 14. Regulaminu.


2. MINIMALNE WYMAGANIA TECHNICZNE

2.1. Smartfony i tablety:

2.1.1. Android:

System operacyjny Android 8.1 (SDK 27) lub nowszy,
Procesor z architekturą ARM64,
Minimum 2 GB pamięci RAM,
Wolna przestrzeń w pamięci urządzenia co najmniej 300 MB,
Ekran o przekątnej 4.7” lub większy, rozdzielczość minimalna 360 x 640 pikseli,
Obsługa OpenGL ES 2.0 lub nowszego.

2.1.2. iOS (Apple):

System operacyjny iOS 12.0 lub nowszy,
Smartfon: iPhone 6s lub nowszy,
Tablet: iPad 5. generacji lub nowszy,
Minimum 2 GB pamięci RAM,
Wolna przestrzeń w pamięci urządzenia co najmniej 300 MB,
Ekran o przekątnej 4.7” lub większy.

2.2. Komputery stacjonarne i laptopy:

2.2.1. Windows:

System Windows 10 (64-bitowy) lub nowszy,
Procesor x64 z obsługą SSE4.2,
Minimum 4 GB pamięci RAM,
Wolne miejsce na dysku co najmniej 400 MB,
Karta graficzna z obsługą DirectX 9 lub OpenGL 2.0,
Minimalna rozdzielczość ekranu: 1366 x 768 pikseli.

2.2.2. macOS (Apple):

System macOS 10.13 (High Sierra) lub nowszy,
Procesor Intel Core i5 (2012+) lub Apple M1,
Minimum 4 GB pamięci RAM,
Wolne miejsce na dysku co najmniej 400 MB,
Minimalna rozdzielczość ekranu: 1366 x 768 pikseli.

2.2.3. Linux:

Dystrybucja Linux z jądrem 5.0 lub nowszym,
Biblioteki glibc 2.28 lub nowsze,
Środowisko graficzne GNOME, KDE lub Xfce,
Procesor x64 z obsługą SSE4.2,
Minimum 4 GB pamięci RAM,
Wolne miejsce na dysku co najmniej 400 MB,
Obsługa OpenGL 2.0 lub nowszego,
Aplikacja działa jedynie na dystrybucjach opartych na Debian/Ubuntu (np. Ubuntu 20.04+),
Minimalna rozdzielczość ekranu: 1366 x 768 pikseli.


3. ZALECANE WYMAGANIA TECHNICZNE

3.1. Smartfony i tablety:

3.1.1. Android:

System operacyjny Android 10 lub nowszy,
Procesor z architekturą ARM64 (np. Snapdragon 665 lub nowszy),
Minimum 4 GB pamięci RAM,
Wolna przestrzeń w pamięci urządzenia co najmniej 500 MB,
Ekran o przekątnej 5.5” lub większy, rozdzielczość minimalna 480 x 720 pikseli,
Obsługa OpenGL ES 3.0 lub nowszego.

3.1.2. iOS (Apple):

System operacyjny iOS 15 lub nowszy,
Smartfon: iPhone 8 lub nowszy,
Tablet: iPad 6. generacji lub nowszy,
Minimum 4 GB pamięci RAM,
Wolna przestrzeń w pamięci urządzenia co najmniej 500 MB,
Ekran o przekątnej 5.4” lub większy.

3.2. Komputery stacjonarne i laptopy:

3.2.1. Windows:

System Windows 11 (64-bitowy),
Procesor Intel i5 8. generacji lub AMD Ryzen 5 lub nowszy,
Minimum 8 GB pamięci RAM,
Wolne miejsce na dysku co najmniej 500 MB,
Karta graficzna z obsługą DirectX 11 lub nowszego,
Ekran Full HD (1920 x 1080) lub wyższy.

3.2.2. macOS (Apple):

System macOS 12 (Monterey) lub nowszy,
Procesor Apple M1 lub nowszy (lub Intel i5 2015+),
Minimum 8 GB pamięci RAM,
Wolne miejsce na dysku co najmniej 500 MB,
Ekran Retina 13” lub większy.

3.2.3. Linux:

Dystrybucja Linux oparta na Ubuntu 22.04 LTS lub nowsza,
Jądro Linux 5.15+,
Biblioteki glibc 2.31 lub nowsze,
Środowisko graficzne GNOME 42+, KDE Plasma 5.25+ lub Xfce 4.18+,
Procesor x64 z obsługą SSE4.2 (Intel i5 / AMD Ryzen),
Minimum 8 GB pamięci RAM,
Wolne miejsce na dysku co najmniej 500 MB,
Obsługa OpenGL 3.0 lub nowszego,
Ekran Full HD (1920 x 1080) lub wyższy.


4. DODATKOWE ZALEŻNOŚCI ŚRODOWISKOWE

4.1. Aplikacja wymaga dostępu do Internetu tylko do:

Pobierania ważnych wymaganych aktualizacji,
Podglądu i pobierania wyselekcjonowanej listy aktów prawnych,
Umożliwienia kontaktu pomiędzy Użytkownikiem a Dostawcą.

4.2. Do pobrania Aplikacji na Urządzenie, wymagane jest posiadanie aktywnego konta użytkownika w jednej z wymienionych niżej usług, w zależności od systemu operacyjnego Urządzenia:

Android – sklep Google Play,
iOS – sklep App Store,
macOS – sklep App Store,
Windows – sklep Microsoft Store,
Linux – platforma Flatpak.


5. UPRAWNIENIA SYSTEMOWE

5.1. W zależności od systemu operacyjnego oraz konkretnego modelu Urządzenia, Aplikacja wymaga przyznania następujących uprawnień:

5.1.1. Dostęp do Internetu – obligatoryjnie; aby pobrać i zainstalować Aplikację, a następnie w trakcie korzystania z niej (patrz: punkt 9.3. Regulaminu).

5.1.2. Powiadomienia lokalne – opcjonalnie, jeżeli Użytkownik chce otrzymywać przypomnienia o nauce do egzaminu.

5.1.3. Pamięć lokalna (wyłącznie zapis i odczyt plików Aplikacji) – obligatoryjnie; większość Urządzeń nie wymaga przyznania oddzielnie tego uprawnienia, stosując domyślną zgodę na dostęp aplikacji do pamięci wewnętrznej.

5.2. Funkcjonalność pobierania aktów prawnych z wyselekcjonowanej listy umieszczonej w Aplikacji może być dostępna jedynie po przyznaniu odpowiednich uprawnień systemowych usługom stron trzecich, takich jak np. przeglądarka internetowa lub menedżer pobierania plików.


6. POSTANOWIENIA KOŃCOWE

6.1. Dostawca nie gwarantuje poprawnego działania Aplikacji na Urządzeniach, które zostały zmodyfikowane (np. root, jailbreak, niestandardowe oprogramowanie), ani na systemach operacyjnych nieobjętych wsparciem (np. beta/testowe wersje systemów).

6.2. Aplikacja została przetestowana przez Dostawcę pod kątem poprawności działania na urządzeniach marek: Apple, Samsung, OnePlus oraz Google Pixel. Podczas testów przeprowadzonych na najnowszych modelach tych urządzeń nie stwierdzono błędów w działaniu Aplikacji.